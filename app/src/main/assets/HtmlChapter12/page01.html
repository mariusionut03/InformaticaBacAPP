<body>
<h1>Structuri de date liniare</h1>
<h2>Stiva</h2>

<p>Stiva (stack) este o structură de date liniară abstractă, pentru care sunt definite operațiile de adăugare a unui element și eliminare a unui element și aceste operații se realizează la un singur capăt al structurii, numit vârful stivei.
<br><br>
    În timpul operațiilor cu stiva avem acces numai la elementul din vârful stivei.</p>

<h3>Operații cu stiva</h3>

<p class="codeblock">
    Cu o stivă se pot face următoarele operații:<br>
    - inițializarea stivei – crearea unei stive vide;<br>
    - verificarea faptului că o stivă este sau nu vidă;<br>
    - adăugarea unui nou element pe stivă – elementul devine vârful stivei. Operația se numește push;<br>
    - eliminarea unui element de pe stivă – se va elimina vârful stivei. Un nou element devine vârf al stivei, sau ea devine vidă. Operația se numește pop;<br>
    - identificarea valorii elementului din vârful stivei – accesul la acel element Operația se numește top.
</p>

<p>Imaginati-va un pachet de gume de mestecat. Il deschidem de la un capat si avem acces doar la guma din acel capat. Ea trebuie scoasa pentru a avea acces la urmatoarea.</p>

<h3>Modalități de implementare a stivei</h3>
<p>La fel ca în cazul cozii, stiva poate fi implementată în limbajul C++ în mai multe moduri:
<br><br>
-implementare statică, prin intermediul tablourilor;<br>
-implementare dinamică, prin intermediul listelor alocate dinamic;<br>
-folosirea containerului stack din STL.<br>
    Acest articol prezintă implementarea statică și folosirea STL.</p>

<h3>Implementarea statică a stivei</h3>
<p>Vom folosi un tablou alocat static și o variabilă simplă prin care identificăm vârful stivei. În continuare considerăm o stivă cu elemente întregi.</p>

<p class="codeblock">
    // Declaratii<br>
    const int DIM = 100;<br>
    int S[DIM], vf;<br>
    <br>
    // Inițializarea stivei – crearea unei stive vide<br>
    vf = 0;<br>
    <br>
    // Verificarea faptului că stiva este vidă<br>
    vf == 0 // stivă vidă<br>
    vf > 0 // stivă nevidă<br>
    <br>
    // Adăugarea unui element – PUSH<br>
    S[vf++] = _VALOARE ;<br>
    <br>
    // Eliminarea unui element – POP<br>
    vf --;<br>
    <br>
    // Identificarea valorii din vârful stivei – TOP<br>
    S[vf-1];
</p>


<h3>Folosirea containerului STL stack</h3>

<p>Standard Template Library pune la dispoziție un container adaptor specializat pentru gestionarea unei stive, numit stack. Un obiect de tip stack încapsulează toate operațiile specifice stivei:</p>

<p class="codeblock">
    // Declarații<br>
    #include <span><</span>stack><br>
    <br>
    // Inițializarea stivei – crearea unei stive vide<br>
    stack<span><</span>int> S;<br>
    <br>
    // Verificarea faptului că stiva este vidă<br>
    S.empty() // true dacă stiva este vidă, false în caz contrar<br>
    <br>
    // Adăugarea unui element – PUSH<br>
    S.push( _VALOARE );<br>
    <br>
    // Eliminarea unui element – POP<br>
    S.pop();<br>
    <br>
    // Identificarea valorii din vârful stivei – TOP<br>
    S.top()
</p>
</body>