<body>
<h1>Coada</h1>

<p><span class="functions">Coada</span> (queue) este o structură de date abstractă în care operația de adăugare se realizează la un capăt, iar cea de eliminare se realizează la celălalt capăt.
<br><br>
    În timpul operațiilor cu coada avem acces la un singur element, cel aflat la începutul cozii – elementul care urmează să se elimine.</p>

<h2>Operații cu coada</h2>
<p class="codeblock">
    Cu o coadă se pot face următoarele operații:<br><br>

    <span class="functions">-</span> inițializarea cozii – crearea unei cozi vide;<br>
    <span class="functions">-</span> verificarea faptului că o coadă este sau nu vidă;<br>
    <span class="functions">-</span> adăugarea unui nou element în coadă. Operația se numește push;<br>
    <span class="functions">-</span> eliminarea unui element din coadă. Operația se numește pop;<br>
    <span class="functions">-</span> identificarea valorii elementului de la începutul cozii – accesul la acel element Operația se numește front.
</p>

<p>Operațiile cu coada sunt similare cu modul în care funcționează coada la casa de bilete a unui cinematograf. Spectatorii vin și se așează în ordine la coadă, ordinea în care cumpără biletele este aceea în care au sosit.
<br><br>
    Deoarece operațiile de eliminare se fac în aceeași ordine ca cele de adăugare, coada este o structură de date de tip FIFO – First In First Out.</p>

<h2>Cum folosim coada?</h2>
<p>Vom folosi coada atunci când trebuie să prelucrăm informații într-o ordine precisă, pe măsură ce acestea sunt identificate. Uneori, informațiile noi sunt determinate pe baza celor vechi, deja existente în coadă. Mecanismul se numește expandare a cozii și constă în următoarele:
<br><br>
    <span class="functions">-</span> adăugăm în coadă informații inițiale<br>
<span class="functions">-</span> cât timp coada este nevidă (sau până când am determinat rezultatul căutat) <br>
    &emsp;&emsp;<span class="functions">-</span> scoatem din coadă un element<br>
    &emsp;&emsp;<span class="functions">-</span> cu ajutorul său identificăm noi informații pe care le adăugăm în coadă<br>
În informatică se folosește coada în numeroase situații:<br>
    <br>
<span class="functions">-</span> tipărirea documentelor la imprimantă se face printr-o coadă de așteptare – fiecare document se adaugă în coadă imprimantei, iar tipărirea propriu-zisă se face în momentul eliminări din coadă<br>
<span class="functions">-</span> evaluarea soluțiilor la probleme pe pbinfo.ro se face pe principiul cozii, în ordinea în care au fost postate</p>

<h2>Modalități de implementare a cozii</h2>

<p>
    La fel ca stiva, și coada poate fi implementată în limbajul C++ în mai multe moduri:<br><br>

    <span class="functions">-</span> implementare statică, prin intermediul tablourilor;<br>
<span class="functions">-</span> implementare dinamică, prin intermediul listelor alocate dinamic;<br>
<span class="functions">-</span> folosirea containerului queue din STL.<br>
    Acest articol prezintă implementarea statică și folosirea STL.</p>

<h2>Implementarea statică a cozii</h2>

<p>
    Vom folosi un tablou unidimensional alocat static Q și două variabile simple prin care identificăm începutul (st) și sfârșitul stivei (dr). Numele variabilelor provine de la stânga și dreapta, deoarece adăugarea unui element în coadă se face adăugând un element în tabloul suport Q, iar eliminare se face mărind variabila st – ignorând elementele din față, fără a le șterge efectiv.
<br><br>
    În continuare considerăm o coadă cu elemente întregi.
</p>

<p class="codeblock">
    <span class="comments">// Declarații</span><br>
    const int <span class="numbers">DIM</span> = 1000;<br>
    int <span class="numbers">Q</span>[<span class="numbers">DIM</span>], <span class="numbers">st</span>, <span class="numbers">dr</span>;<br>
    <br>
    <span class="comments">// Inițializarea cozii – crearea unei cozi vide</span><br>
    <span class="numbers">st</span> = 1 , <span class="numbers">dr</span> = 0;<br>
    <br>
    <span class="comments">// Verificarea faptului că este vidă coada</span><br>
    <span class="numbers">st</span> > <span class="numbers">dr</span> <span class="comments">// stivă vidă</span><br>
    <span class="numbers">st</span> <= <span class="numbers">dr</span> <span class="comments">// stivă nevidă</span><br>
    <br>
    <span class="comments">// Adăugarea unui element – PUSH</span><br>
    <span class="numbers">Q</span>[++<span class="numbers">dr</span>] = <span class="numbers">_VALOARE</span> ;<br>
    <br>
    <span class="comments">// Eliminarea unui element – POP</span><br>
    <span class="numbers">st</span> ++;<br>
    <br>
    <span class="comments">// Identificarea valorii de la începutul cozii – TOP</span><br>
    <span class="numbers">Q</span>[<span class="numbers">st</span>];
</p>

</body>