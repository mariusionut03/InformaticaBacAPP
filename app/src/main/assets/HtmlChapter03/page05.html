<body>
<h1>Operatori C++</h1>

<p>O operație este alcătuită din operanzi și operator. Operanzii reprezintă datele cu care se fac operațiile, iar operatorul este simbolul care stabilește ce operație se face cu operanzii.</p>

<p class="codeblock">
    1. Operatorii aritmetici
    2. Operatorii aritmetici unari
    3. Operatorii aritmetici binari
    4. Operatorii relaționali
    5. Operatorii logici
    6. Operatorul de atribuire
    7. Operatorii de atribuire compusă
    8. Operatorii ++, --
    9. Operatorul condițional ?
    10. Operatorul virgulă ,
    11. Operatorul de conversie explicită
    12. Alți operatori
</p>

<h2>1. Operatorii aritmetici</h2>
<p>Aceștia sunt: +, -, *, /, %. În exemplele de mai jos, considerăm variabilele:</p>
<p class="codeblock">
    int N = 11, M = 3; <br>
    double X = 11, Y = -3.5;
    <span class="comments">// Retinem aceste 4 variabile si le vom folosi sa explicam fiecare operator in parte.</span></p>
</p>

<h2>2. Operatorii aritmetici unari</h2>
<p>În C++ există operațiile unare + și -:<br>
    + returnează valoarea operandului<br>
    - returnează valoarea operandului cu semn schimbat.</p>
<p class="codeblock">
    X = +X <span class="comments">// Schimba valoarea in 11</span><br>
    Y = -Y <span class="comments">// Schimba valoarea in 3.5</span><br>
    N = -+N <span class="comments">// Schimba valoarea in -11</span>
</p>

<h2>3. Operatorii aritmetici binari</h2>
<p><span class="functions">+</span> : <span class="functions">adunarea</span> a două numere;<br>
    <span class="functions">-</span> : <span class="functions">scăderea</span> a două numere;<br>
    <span class="functions">*</span> : <span class="functions">înmulțirea</span> a două numere;<br>
    <span class="functions">/</span> : <span class="functions">împărțirea</span> a două numere;<br>
    <span class="functions">%</span> : <span class="functions">restul împărțirii</span> a două numere întregi (modulo);<br>
    În C++ nu există un operator pentru <span class="functions">ridicarea la putere</span>!</p>

<p>Împărțirea întreagă și împărțirea zecimală</p>
<p>Dacă operanzii sunt de tip întreg (int, short, char, etc.), se va realiza împărțirea întreagă, iar rezultatul operației / este câtul împărțirii întregi.<br>
    Dacă operanzii sunt de tip real (float, double, long double), se va realiza împărțirea zecimală, iar rezultatul operației / este rezultatul acestei împărțiri, “cu virgulă”.</p>

<p class="codeblock">
    N = 11; M = 3; X = 11; Y = -3.5<br>
    N / M = 3<br>
    X / Y = -3.14286<br>
    X / 2.0 = 5.5<br>
    M / 2 = 1<br>
    M / 2.0 = 1.5
</p>

<p>Ultima împărțire este deosebită. Cei doi operanzi au tipuri diferite: M = 3 este de tip int, iar 2.0 este de tip double. Aici intervine operația de conversie implicită: în mod automat, valoarea operandului M se consideră ca fiind de tip double, împărțirea este împărțire reală și are rezultatul 1.5.</p>

<p>Operatorul modulo %</p>
<p>Operația modulo are sens numai dacă ambii operanzi sunt de tip întreg – împărțirea cu rest are sens numai în această situație. Iată câteva exemple:</p>
<p class="codeblock">
    N % M = 2 : restul împărțirii lui 11 la 3 este 2<br>
    30 % 10 = 0
</p>

<p>Operatorul modulo este util în multe situații. El poate fi utilizat pentru a afla ultima cifră a unui număr natural: ultima cifră a lui 276 este 276 % 10 adică 6, sau pentru a verifica dacă un număr N este divizor al lui M. În caz afirmativ, M % N este 0.</p>

<h2>4. Operatorii relaționali</h2>

<p>Sunt: <, >, <=, >=, ==, != .<br>
    Un operatori relațional stabilește dacă între două numere (operanzii) are loc o anumită relație. Rezultatul acestei operații este adevărat sau fals. Rezultatul operațiilor relaționale poate fi 0 sau 1:<br>
    - rezultatul este 1 dacă relația este adevărată<br>
    - rezultatul este 0 dacă relația este falsă
</p>

<p>Fie N = 11 și M = 3. Operațiile relaționale sunt:</p>
<p class="codeblock">
    a) operații de comparare (comparații)<br>
    mai mic <; N < M este fals, adică 0<br>
    mai mare >; N > M este adevărat, adică 1<br>
    mai mic sau egal <=; M <= N este 1<br>
    mai mare sau egal >=; M >= N este 0<br>
    b) operația de egalitate == ; <br>
    N == M este fals, adică 0<br>
    c) operația de neegalitate (diferit, not egal) !=; <br>
    N != M este adevărat, adică 1.
</p>

<p>Important! Una dintre cele mai frecvente erori este folosirea pentru operația de egalitate a operatorului =, în loc de ==. Operatorul = reprezintă operația de atribuire!</p>

<h2>5. Operatorii logici</h2>
<p>
    Sunt: !, ||, &&.<br>
    Operatorii logici au operanzi de tip valori de adevăr și rezultat valori de adevăr.<br>
    În C++, operatorii logici pot fi aplicați oricăror valori numerice, și au ca rezultat una din valorile 0 sau 1. În exemplele de mai jos vom folosi literalii true și false, de tip bool.
</p>

<p>Negația: !</p>
<p class="codeblock">
    ! true este false. Orice valoare nenulă negată devine 0.<br>
    ! false este true. 0 negat devine 1.
</p>

<p>Disjuncția: ||</p>
<p class="codeblock">
    false || false → false<br>
    false || true → true<br>
    true || false → true<br>
    true || true → true
</p>

<p>Conjuncția: &&</p>
<p class="codeblock">
    false && false → false<br>
    false && true → false<br>
    true && false → false<br>
    true && true → true
</p>

<p>Legile lui De Morgan</p>
<p class="codeblock">
    !(p && q) == !p || !q
    !(p || q) == !p && !q

    Exemplu: Expresia (x ≥ a && x ≤ b) este echivalenta cu expresia (!(x ≥ a) || !(x ≤ b))
</p>


<h2>6. Operatorul de atribuire</h2>
<p>Atribuirea este operația prin care o variabilă primește valoarea unei expresii:<br>
    variabila = expresie</p>

<p class="codeblock">
    int n , m; // valori aleatorii<br>
    double x , y; // valori aleatorii<br>
    n = 5; // valoare lui n devine 5<br>
    m = n + 2; // valoare lui m devine 7<br>
    n = n + 3; // valoarea lui n devine 5 + 3, adica 8<br>
    x = m / 5; // valoarea lui x devine 8 / 5, adica 1. ATENTIE! este impartire intreaga<br>
    y = 5; // valoarea lui y devine 5, de tip double. Are loc conversia lui 5 de tip int la double<br>
    x = m / y; // valoarea lui x devine 1.4, deoarece impartirea este zecimala. Are loc conversia valorii lui m la double, apoi se face impartirea
</p>


<h2>7. Operatorii de atribuire compusă</h2>
<p>
    Sunt: +=, -=, *=, /=, %=.<br>
    În programare sunt foarte frecvente atribuirile de forma:
</p>
<p class="codeblock">x = x * 5;</p>
<p>var OP= expresie, echivalentă cu var = var OP expresie<br>
    Deci, expresia devine:
</p>
<p class="codeblock">x *= 5;</p>




<h2>8. Operatorii ++, --</h2>

<p>
    Se numesc operatori de de incrementare (++) și decrementare (--).<br>
    Prin incrementarea unei variabile se înțelege mărirea valorii sale cu 1. Similar, prin decrementarea unei variabilă se înțelege micșorarea valorii sale cu 1.<br>
    postincrementare: X ++. Prima data efectuam calculul, dupa care marim valoarea lui X cu 1.
    preincrementare: ++ X. Prima data marim valoarea lui X cu 1, dupa care efectuam calculul.
</p>
<p class="codeblock">
    int A = 1, B;<br>
    A++; // Valoarea lui A devine 2.<br>
    B = --A; // Valoarea lui B devine 1 (Valoarea lui A este 2, avem predecrementare, deci B = A - 1);<br>
    B = A++; // Valoarea lui B devine 2 (Valoarea lui A este 2, avem postincrementare, deci B = A);
</p>


<h2>9. Operatorul condițional ?</h2>

<p>Operatorul condițional este singurul operator ternar (cu trei operanzi) din C++. Sintaxa lui este:</p>

<p class="codeblock">expresie1 ? expresie2 : expresie3</p>

<p>și se evaluează astfel:</p>

<p class="codeblock">
    1. se evaluează expresie1<br>
    2. dacă rezultatul lui expresie1 este nenul (adevărat), se evaluează expresie2 și rezultatul acestei expresii va fi rezultatul operației ?<br>
    3. dacă rezultatul lui expresie1 este nul (fals), se evaluează expresie3 și rezultatul acestei expresii va fi rezultatul operației ?</p>
<p>expresie2 și expresie3 trebuie să aibă rezultate de același tip, sau de tipuri compatibile.</p>

<p class="codeblock">
    int x;<br>
    cin >> x;<br>
    cout << (x % 2 == 0? "par" : "impar");
</p>

<h2>10. Operatorul virgulă ,</h2>

<p>În anumite situații, regulile de sintaxă ale limbajului C++ solicită prezența unei singure operații, dar logica programului cere prezența mai multor operații. Acestea pot fi grupate cu ajutorul operatorului ,. Sintaxa acestei operații este:</p>
<p class="codeblock">
    expresie1 , expresie2
</p>
<p>Modul de evaluare este:</p>
<p class="codeblock">
    1. se evaluează mai întâi expresie1, apoi expresie2<br>
    2. rezultatul operației este rezultatul lui expresie2
</p>

<p>Exemple:</p>
<p class="codeblock">
    int x , y , z;<br>
    x = 1 , y = 2 , z = 3;<br>
    x ++, y = x + 2, z -= x; <span class="comments">// este semnificativa ordinea in care s-au evaluat cele trei expresii</span><br>
    cout << x << " " << y << " " << z; <span class="comments">// 2 4 1</span><br>
</p>


<h2>11. Operatorul de conversie explicită</h2>
<p>În anumite situații trebuie să considerăm o expresie de un anumit tip ca fiind de alt tip. Acest lucru poate fi realizat prin operatorul de conversie:
</p>
<p class="codeblock">(tip_nou) expresie</p>

<p>Exemple:</p>
<p class="codeblock">
int x = 2;<br>
cout << 7 / x << endl; // 3 - este impartire intreaga<br>
cout << 7 / (double) x; // 3.5 - este impartire zecimala
</p>
<p class="codeblock">
char p = 'a';<br>
cout << (int)p << endl; // 97, codul ASCII al lui 'a'<br>
cout << p - 32 << endl; // 65<br>
cout << (char)(p - 32); // A - carcaterul cu codul ASCII 65
</p>
<h2>12. Alți operatori</h2>

<p>Limbajul C++ conține și alți operatori, dintre care:</p>

<p class="codeblock">
    ( ) – modificarea priorității unei operații, apel de funcție<br>
    [ ] – indexarea unui tablou<br>
    ., -> – acces la membrii unei structuri<br>
    &, * – referențiere (determinarea adresei unei variabile), dereferențiere (accesare variabilei de la o adresă)<br>
    new, delete – alocare și dealocarea memoriei<br>
    <<, >> – inserare și extragere din stream<br>
    :: operatorul de rezoluție</p>
</body>


