<body>
    <h1>Interclasarea tablourilor</h1>

    Considerăm două tablouri unidimensionale cu elemente numere întregi ordonate crescător. Se dorește construirea unui alt tablou, care să conțină valorile din cele două tablouri, în ordine.
    O soluție foarte eficientă este interclasarea:

    considerăm două tablouri, cu n, respectiv m elemente, ordonate crescător
    cele două tablouri se parcurg concomitent;
    se alege valoarea mai mică dintre cele două elemente curente
    se adaugă în al treilea tablou
    se avansează numai în tabloul din care am ales valoarea de adăugat
    parcurgerea unuia dintre cele două tablouri se încheie
    toate elementele din celălalt tablou, neparcurse încă, sunt adăugate în tabloul destinație
    tabloul destinație are p = n + m elemente


    <table>
        <tr>
            <td>Tabloul 1</td>
            <td>4</td><td>6</td><td>12</td><td>17</td>
        </tr>
        <tr>
            <td>Tabloul 2</td>
            <td>2</td><td>4</td><td>6</td><td>6</td><td>9</td><td>12</td><td>17</td>
        </tr>
        <tr>
            <td>Tabloul 3</td>
            <td>2</td><td>6</td><td>9</td>
        </tr>
    </table>


    Secvență C++:
<p class="codeblock">
    int n,a[100000], m , b[100000], p, c[200000];<br>

    //citire a[] cu n elemente<br>
    //citire b[] cu m elemente<br>

    int i = 0 , j = 0;<br>
    p = 0;<br>
    while(i < n && j < m)<br>
    if(a[i] < b[j])<br>
    c[p ++] = a[i ++];<br>
    else<br>
    c[p ++] = b[j ++];<br>
    while(i < n)<br>
    c[p ++] = a[i ++];<br>
    while(j < m)<br>
    c[p ++] = b[j ++];
</p>

    Observație: Doar una dintre instrucțiunile while(i < n)... și while(j < m)... se va executa, deoarece exact una dintre condițiile i < n și j < m este adevărată. În prima structură repetitivă, la fiecare pas, doar una dintre variabilele i și j se mărește, deci la final una dintre condiții este adevărată și una este falsă.

    Algoritmul de interclasare este foarte eficient. El are complexitate O(n+m). De asemenea, este posibilă și interclasarea valorilor din două fișiere, singura condiție este ca valorile să fie ordonate.

</body>