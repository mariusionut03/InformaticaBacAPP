<body><h1><span class="functions">Parcurgerea tablourilor bidimensionale</span></h1>

<p><span class="functions">Dimensiunile unei matrice</span><br>
La fel ca în cazul tablourilor unidimensionale, și tablourile bidimensionale au două categorii de dimensiuni:<br><br>

    <span class="functions">-</span> dimensiunile fizice, maxime – numărul maxim de linii, respectiv coloane pe care le poate avea tabloul; de regula se precizează în enunțul problemei<br>
    <span class="functions">-</span> dimensiunile logice, curente – numărul de linii linii și de coloane pe care le are matricea la un moment dat, pe parcursul execuției programului. Nu pot să depășească dimensiunile fizice.<br>
    <br>Datorită existenței acestor dimensiuni logice, într-un program C/C++ care folosește tablouri bidimensionale, pe lângă variabila care reprezintă tabloul propriu-zis este necesară prezența a încă două variabile, de regulă notate cu <span class="numbers">n</span> și <span class="numbers">m</span>, care reprezintă numărul curent de linii, respectiv coloane ale tabloului.
</p>

<p class="codeblock">int <span class="numbers">A</span>[100][100], <span class="numbers">n</span>, <span class="numbers">m</span>;</p>

<p>Indexarea de la 0 și indexarea de la 1<br>
    Implicit, tablourile bidimensionale, la fel ca cele unidimensionale sunt indexate de a 0 (liniile sunt indexate de la 0 la <span class="numbers">n</span>-1 și coloanele de la 0 la <span class="numbers">m</span>-1).<br><br>

    Putem însă să ignorăm prima linie și prima coloană, și să considerăm tabloul indexat de la 1, adică liniile sunt indexate de la 1 la <span class="numbers">n</span>, iar coloanele de la 1 la <span class="numbers">m</span>. În această situație matricea trebuie declarată corespunzător.<br><br>

    De exemplu, pentru o matrice cu 100 de linii și 100 de coloane indexată de la 0 declararea va fi:</p>

<p class="codeblock">int <span class="numbers">A</span>[100][100], <span class="numbers">n</span> , <span class="numbers">m</span>;</p>

<p>iar pentru o matrice similară indexată de la 1 declararea va fi:</p>

<p class="codeblock">int <span class="numbers">A</span>[101][101], <span class="numbers">n</span> , <span class="numbers">m</span>;</p>

<h2>Parcurgerea matricei</h2>
<p>Parcurgerea presupune accesarea elementelor curente ale matricei, într-o anumită ordine – de regulă aceasta se face pe linii, de sus în jos și de la stânga la dreapta:</p>

<p class="codeblock">
    int <span class="numbers">n</span>, <span class="numbers">m</span>, <span class="numbers">A</span>[100][100];<br>
    ...<br>
    for(int <span class="numbers">i</span> = 0 ; <span class="numbers">i</span> < <span class="numbers">n</span> ; <span class="numbers">i</span> ++)<br>
    {<br>
    &emsp;&emsp;<span class="comments">// linia i</span><br>
    &emsp;&emsp;for(int <span class="numbers">j</span> = 0 ; <span class="numbers">j</span> < <span class="numbers">m</span> ; <span class="numbers">j</span> ++)<br>
    &emsp;&emsp;&emsp;&emsp;<span class="comments">// A[i][j]</span><br>
    &emsp;&emsp;<span class="comments">// .....</span><br>
    }
</p>

<h2>Citirea unei matrice</h2>
<p>De regulă, elementele matricei se dau în ordine: de sus în jos și de la stânga la dreapta. Citirea presupune nu doar citirea elementelor matricei, dar și citirea dimensiunilor n și m:</p>

<p class="codeblock">
    cin >> <span class="numbers">n</span> >> <span class="numbers">m</span>;<br>
    for(int <span class="numbers">i</span> = 0 ; <span class="numbers">i</span> < <span class="numbers">n</span> ; <span class="numbers"></span> ++)<br>
    &emsp;&emsp;for(int <span class="numbers">j</span> = 0 ; <span class="numbers">j</span> < <span class="numbers">m</span> ; <span class="numbers">j</span> ++)<br>
    &emsp;&emsp;&emsp;&emsp;cin >> <span class="numbers">A</span>[<span class="numbers">i</span>][<span class="numbers">j</span>];
</p>

<h2>Afișarea unei matrice</h2>
<p>Pentru a obține aspectul specific tabloului bidimensional, după afișarea elementelor de fiecare linie vom trece la linia următoare a ecranului. Elementele fiecărei linii sunt de regulă separate printr-un spațiu:</p>

<p class="codeblock">
    for(int <span class="numbers">i</span> = 0 ; <span class="numbers">i</span> < <span class="numbers">n</span> ; <span class="numbers">i</span> ++)<br>
    {<br>
    &emsp;&emsp;for(int <span class="numbers">j</span> = 0 ; <span class="numbers">j</span> < <span class="numbers">m</span> ; <span class="numbers">j</span> ++)<br>
    &emsp;&emsp;&emsp;&emsp;cout << <span class="numbers">A</span>[<span class="numbers">i</span>][<span class="numbers">j</span>] << <span class="strings">" "</span>;<br>
    &emsp;&emsp;cout << <span class="strings">"\n"</span>;<br>
    }
</p>
</body>