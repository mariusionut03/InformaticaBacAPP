<body>
<h1>Structuri repetitive</h1>
<p>Structurile repetitive execută o instrucțiune de mai multe ori.
<br>Structurile repetitive pot fi:</p>
<p class="codeblock">
    - cu număr cunoscut de pași (iterații) – se cunoaște de la început de câte ori se va execută instrucțiunea<br>
    - cu număr necunoscut de pași (iterații). Instrucțiunea se execută cât timp o condiție este adevărată. La fiecare pas se va evalua condiția, iar dacă aceasta este adevărată se va executa instrucțiunea.
</p>
<p>Structurile repetitive cu număr necunoscut de pași pot fi:</p>
<p class="codeblock">
    - cu test inițial: mai întâi se evaluează condiția; dacă este adevărată se execută instrucțiunea și procesul se reia.<br>
    - cu test final: mai întâi se execută instrucțiunea, apoi se evaluează condiția; Dacă este adevărată, procesul se reia.
</p>

<p>În C/C++, instrucțiunile repetitive sunt:</p>
<p>while – reprezintă o structură repetitivă cu număr necunoscut de pași și test inițial;<br>
    do...while – reprezintă o structură repetitivă cu număr necunoscut de pași și test final;<br>
    for – reprezintă de o structură repetitivă cu număr necunoscut de pași și test inițial; se folosește frecvent când se cunoaște numărul de pași. Putem spune că strucutra rerepetitivă cu număr cunoscut de pași se implementează în C/C++ prin intermediul său!</p>
<p>Există de asemenea două instrucțiuni care controlează execuția structurilor repetitive:</p>
<p>break – întrerupe execuția structurii repetitive curente;<br>
    continue – la întâlnirea ei execuția programului trece la expresiile care controlează structura repetitivă curentă, ignorând instrucțiunile care îi urmează în corpul ciclului.</p>
</body>