<body>
<h1>1. Structura liniară</h1>
<p><span class="functions">Structura liniară</span> este reprezentată de instrucțiuni care se execută la fel la fiecare executare a programului (sau a secvenței de program), indiferent care sunt valorile variabilelor cu care se lucrează.</p>
<h2>Instrucțiunea expresie</h2>
<p>Instrucțiunea expresie este cel mai frecvent folosit tip de instrucțiune dintr-un program C++. O expresie devine instrucțiune dacă este urmată de ;.</p>
<p class="codeblock"><span class="functions">Expresie</span>;</p>
<p>Exemple:</p>
<p class="codeblock">
    <span class="numbers">x</span> = 2;<br>
    <span class="numbers">x</span> ++;<br>
    cout << <span class="numbers"></span>;
</p>
<p>Notă: În C++, operațiile de intrare/ieșire folosind stream-uri sunt și ele operații. În exemplul de mai sus, cout și x sunt operanzii, iar << este operatorul. Rezultat operației este o adresă de memorie, a stream-ului cout.</p>

<h2>Instrucțiunea <span class="functions">declarativă</span></h2>
<p>Printr-o instrucțiune declarativă se pot declara identificatori de un anumit tip. Identificatorii pot fi variabile, dar vom vedea mai târziu că pot fi și funcții.</p>
<p class="codeblock">Tip_de_date Lista_identificatori;</p>
<p>Tip_de_date poate fi orice tip C++ corect (int, double, etc.), iar Lista_identificatori este alcătuită din cel puțin un identificator. Dacă sunt mai mulți, se vor separa prin caracterul virgulă ,.</p>
<p>Exemple:</p>
<p class="codeblock">
    int <span class="numbers">x</span>, <span class="numbers">y</span>, <span class="numbers">z</span>;<br>
    double <span class="numbers">a</span>;
</p>

<h2>Instrucțiunea <span class="functions">compusă</span></h2>
<p>Instrucțiunea compusă sau blocul este o grupare de declarații și instrucțiuni închise între acolade {}. Ele au fost introduse cu scopul de a folosi mai multe instrucțiuni acolo unde sintaxa cere o singură instrucțiune. Instrucţiunea compusă sau blocul sunt echivalente sintactic cu o singură instrucţiune.</p>
<p>Blocul determină și un domeniu de vizibilitate pentru identificatori. Mai precis, identificatorii declarați într-un bloc vor fi eliminați la terminarea acestuia.</p>
<p>După acolada închisă } nu se scrie ;</p>
<p class="codeblock">
    #include <span><</span>iostream><br>
    using namespace std;<br>
    int <span class="functions">main</span>()<br>{<br>
    &emsp;&emsp;int <span class="numbers">x</span> = 5;<br>
    &emsp;&emsp;{<br>
    &emsp;&emsp;&emsp;&emsp;int <span class="numbers">x</span> = 7;<br>
    &emsp;&emsp;&emsp;&emsp;cout << <span class="numbers">x</span> << endl; <span class="comments">// se va afisa 7</span><br>
    &emsp;&emsp;}<br>
    &emsp;&emsp;cout << <span class="numbers">x</span> << endl; <span class="comments">// se va afisa 5</span><br>
    &emsp;&emsp;return 0;<br>
    }<br>
</p>


<h2>Instrucțiunea <span class="functions">return</span></h2>
<p>O instrucţiune return permite ieşirea dintr-o funcţie și transmiterea controlului apelantului funcției. O funcţie poate returna valori apelantului său, prin intermediul unei instrucţiuni return.</p>
<p class="codeblock">return;</p>
<p>sau</p>
<p class="codeblock">return <span class="functions">expresie</span>;</p>
<p>În primul caz valoarea returnată nu este definită. În al doilea caz valoarea expresiei este returnată apelantului funcţiei.</p>
</body>