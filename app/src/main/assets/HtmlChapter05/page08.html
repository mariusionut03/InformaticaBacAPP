<body>
<h1>4. Șirul lui Fibonacci</h1>
<p>Numerele Fibonacci sunt numere naturale care fac parte din următorul șir, în care fiecare număr este egal cu suma celor două de dinainte:</p>
<p>1, 1, 2, 3, 5, 8, 13, 21, 34, 55, 89, 144, …</p>
<p>Termenul F<sub>n</sub> este calculat prin următoarea relație de recurență:</p>
<p>F<sub>n</sub> = F<sub>n-1</sub> + F<sub>n-2</sub></p>
<p>cu valorile inițiale F<sub>1</sub>=1, F<sub>2</sub>=1</p>
<h2>Algoritm</h2>
<p>Cum determinăm primii N termeni din șirul lui Fibonacci? Vom folosi trei variabile simple a b c. Două dintre ele vor reprezenta termenii anteriori F<sub>n-1</sub> și F<sub>n-2</sub>, iar a treia va reprezenta termenul curent F<sub>n</sub>:</p>
<p class="codeblock">
    a ← 1<br>
    b ← 1<br>
    scrie a, b<br>
    pentru i ← 3,n execută<br>
    c ← a + b<br>
    scrie c<br>
    a ← b<br>
    b ← c<br>
    sfarsit_pentru
</p>
</body>